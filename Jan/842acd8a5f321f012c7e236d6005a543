Die welbekende me. Martie Roux (71) van Louis Trichardt (ook bekend as Meis aan haar familie en vriende) is op 31 Desember vanweë die Covid-19 virus oorlede. Inwoners sal haar veral onthou vir haar jarelange verbintenis met die munisipaliteit se lisensie-afdeling en daarna by die Multi Choice (DStv) agentskap op Louis Trichardt. ‘n Roudiens vir haar vind eerskomende Vrydag, 8 Januarie, vanuit die plaaslike Hervormde-gemeente plaas. Ongelukkig sal dit slegs vir onmiddellike familie wees weens die Covid-19 regulasies. Die familie het hul dank uitgespreek teenoor al die dokters en mediese personeel van die Zoutpansberg Privaathospitaal vir die sorg en bystand in die moeilike tyd wat sy deurgegaan het. “Ons wil ook baie dankie sê vir al die ander inwoners se medelye en ondersteuning,” het Martie se seun, Anton de Necker, gesê.