Familie en vriende het die afgelope week hartseer afskeid geneem van me. Lydia Joubert (voorheen Van der Merwe) met haar afsterwe op 27 Januarie ná ‘n kort siekbed. Sedert 1970 was sy ‘n bekende gesig op Louis Trichardt. Sy het vir jare na kinders gekyk. Later was sy werksaam by die ou Wasgoedmandjie, die Wawiel asook LTT Funerals. “Sy was ‘n geliefde moeder en vriendin met altyd ‘n oop hand en ‘n mooi hart vol liefde. Dankie vir al die oproepe en SMS'e wat ontvang is. Dit word opreg waardeer,” het haar seun Hennie gesê. ‘n Roudiens word Vrydag, 12 Februarie, om 11:00 vanuit die Baptistekerk op Louis Trichardt gehou. Weens Covid-19 regulasies kan slegs 50 persone by diens toegelaat word. Persone wat die diens graag wil bywoon moet voor 5 Februarie vir Hennie skakel by tel. 083 382 1286.