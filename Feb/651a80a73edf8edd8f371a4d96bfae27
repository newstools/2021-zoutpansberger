Die welbekende tannie Miemie Herbst van Louis Trichardt is Dinsdag, 19 Januarie, in die ouderdom van 82 jaar oorlede. Tannie Miemie het haar 57 jaar gelede in Louis Trichardt gevestig en was vir ongeveer 13 jaar werksaam by Checkers se ontvangs. Daarna het sy aangesluit by die Lempro groep, waar sy ongeveer 12 jaar werksaam was, tot en met haar aftrede. Wyle tannie Miemie se dogters het hul dank uitgespreek teenoor al die inwoners van Laat Lente en Herfskakker waar hul ma gebly het en vreeslik gelukkig was. Hulle het ook vir Kittie de Bruin en die personeel van Ons Tuiste Ouetehuis bedank vir die versorging en liefde wat hul ma daar ontvang het die laaste paar maande wat sy in die tehuis deurgebring het. “Namens haar kinders, kleinkinders en agterkleinkinders, baie dankie vir almal se boodskappe van vertroosting. Ons gaan haar baie mis,” het die familie gesê.